540 10. IAC. Rssisxu comfflNTARu'

Vid. Du Gange Gl. utroque in v. Analogium. Vocabulum
deinceps a sacris analectis ad mappas omnes profanas quoque
similis formae et fabricae transiisse videtur.

B. 6. [469, 15.] δι’σχιστα. Si quae alia pars vetustatis
obseura est, res profecto est vestiaria, quam forte nunquam
satis intelligemus, quum nullae veteres picturae exstent et
quae supersunt vetusta alia monumenta saepe magis impli-
cent, quam iuvent, Romani aliis quam Graeci vestibus fue-
rint usi , et nulla in re magis quam in vestitu luxuriare homi·
num cupido novaturiendi soleat, res tamen illa sic comparata
sit, ut verbis satis clare significari nequeat, nisi eoram oculis
demonstretur. Multus sermo apud veteres de vestibus schistis
seu scissis vel fissis. Qua in re bene distinguenda auctorum tem-
pora , et vestes quoque, de quibus loquuntur. Alia enim
est fissura* pallii, alia tunicae. De pallio primum dicam.
Pallium scissum veterum Graecorum aliud erat , quamvis
admodum simile pallio Francorum. Pallii veteris Graeci
imaginem adhue habemus in illis sic nobis dictis Clwrrbcken,
robis choralibus sacerdotum nostrorum. Casulas hi, alii pla-
netas appellant. Casula nempe talis usque ad humerum ex
utroque latere scissa et in summo cirea collum solida, seu
collum in orbem ambiens, est veterum pallium quadratum.
Constabat pallium Graecum duabus velut alis, una antica,
altera postica. Quod hae duae alae quatuor angulos effice-
rent, quadratum appellabatur. De octangnlari dicetur infe·-
rius, Has alas ambas ἀνέβαλλον, replicabant, reiieiebant ‚
sic ut pars , quae pallio promisso pedes tangeret, iam super
humeris recumberet , ubi aut περόναις, acubus, affigebatur,
aut πόρπῃ, fibula inserta, firmaretur. Quando plueret ‚ ninge-
ret, ventus spiraret, exemta acu vel laxata fibula sinebant
alam deorsum cadere. Propterea assutae singulis angulis
erant laciniae panni , quas aut acubus configebant , autin fi-
bulas humeris summis insidentes immittebant , quae alas re-
volutas sursum retinerent. Has lacinias πτέρυγας appellabant.
In universum ubi esset fibula, ibi e regione erat πτέρυξ
in fibulam inserenda , ut patet ex Aristophanis loco apud Pol*
lucem VII. ¹4¹² ,

τῆν πτέρυγα παραλύσασα τοῦ χιτωνίου,

καί τὸν ἐπίδεσμον οἷς ἐνῆν τὰ τιτθία.
Talis pallii imaginem non memini uspiam videre. Neque novi
Graeci eo utebantur. Nam chlamys eorum erat pallium non
δι’σχιστον, sed μονόσχιστον. Utebantur autem eo frequen-
tius Latini, medii aevi puta, ut Franci et Itali. Diversimo-
’ (letamen scissa erant. Quorundam scissurae laterales tantum
ad genua ‚ aut , si multum, ad caput femoris usque pertin-
gebant. Aliorum autem *scissurae laterales pertingebant usque

