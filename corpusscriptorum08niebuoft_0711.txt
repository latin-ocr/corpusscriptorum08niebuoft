An coNsTm. ponpa. ni: cssmm. un. 11. 703

pellabantur3 primus α’ , secundus β’ , tertius γ’ et sic porro
usque ad ω’. Quando ergo Cletorologium infra p. 452. D. 3.

dicit , Leonem Imperatorem ‚ sub quo illud litteris mandatum
fixit ‚ et Alexandrum, eius fratrem ‚ et zoen ‚ Leonis uxorem ,
Brumalia egisse, die quemque suo, ἐφ’ ἑκάστου κλήσει, uno
eorum quoque senatum ad epulandum secum nomine suo evo·
cante et invitante: liquet, Alexandri brumale in diem primum,
Zoe's in septimum, Leonis in duodecimum brumalium diem in-
cidisse. Pariter, quando capite nostro (licuntur Constantinus
pater et Romanus silius et Augusta Helena brumalia quisque
sua egisse, egit Constantinus suum die ab initio brumalium
undecimo, Helena quinto, Romanus octavo et decimo. His
diebus Imperator maior et minor et Augusta proceres convi-
viis et donis excipiebant. Num minori quoque Augustae ,
Theophanoni , Romani uxori, et filiabus Augusti, quae etiam
Augustarum nomen gerebant ‚ licuerit brumalia suo nomine
edere, in dubio positum relinquam ‚ quum editorum ab iis
brumalium mentio nusquam fiat. Caeteris brumalium diebus
procerum maximi quique Imperatorem et familiam augustam
penes se convivio excipiebant ex ordine litterarum, quae cuius-
que nomini essent initiales. E. c. si proceres inter essent Ba-
silii , Gregorii, Theodori, Ioannes ‚ Petri, Symeones, Phi-
lothei etc., vocabant illi augustam gentem ad se diebus illis ‚

secundo Basilius aliquis ‚ tertio Gregorius ‚ nono Theodorus,
decimo Ioannes ‚ septimo et decimo Petrus ‚ nono et decimo
Symeo, vigesimo secundo Philothcus ‚ et sic de caeteris. Ex eo
est, quod December in Anthologia libri primi fine de se ait:
Δαῖτα φέρω χαρίεσσαν ἐς οὕνομα φωτὸς ἑκάστου.
Epulas jero iucundas in nomen hominis cuinsqzoe.
Inter plebeios idem mos observabatur. Ditiores ad se voca-
bant amicos humiliores illo die, cuius littera responderet lit-
terae initiali sui nominis ‚ aut ‚ quod idem est, illo die, a
quo ad diem brumalium primum retrogradiendo tot effluxis-
sent dies ‚ quot essent litterae alphabeti ante litteram sui no-
minis initialem. Iisdem quoque brumalibus natales celebra-
bant virorum ex ultima antiquitate celebrium, ut Homeri ‚
Archilochi, aliorum ‚ qui quo die nati aut vita defuncti fuis—
sent, nemo scire poterat. lta qui Homeri natalem agere vel-
let , epulas eius in honorem die brumalium aut XIV. aut XV.
instituebat. Non enim certe constat, signum ς’, quod sex no-
tat, inter litteras computaverint in *hoc brumalium computo,
nec ne. lntelligas binc illud Anthologiae p. 175. ε
Σήμερον Ἁρχιλόχοιο καί ἄρσενος ἦμαρ Ὁμήρου
σπένδομεν.

